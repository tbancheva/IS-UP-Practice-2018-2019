**Задача 1.**   
Българските ЕГН-та се състоят от 10 цифри, като един (опростен) начин да се опише що-годе коя какво значи е:
* Първите 2 цифри са рождената година
* Следващите 2 цифри са рождения месец
* Следващите 2 цифри са рождения ден
* Следващите 2 цифри са за рожденото място
* Следващата цифра указва пола - четна за мъж, нечетна за жена
* Последната цифра е чексума

По зададено ЕГН, определете пола на даден човек.  

*Примерен вход и изход на програмата:* 
```
9907151451 -> female
7411251483 -> male
```
*Забележка:* толкова голямо число не може да се събере в променлива от тип **int**, затова използвайте променлива от тип **long**.


**Задача 2.**   
Напишете функция, която приема две положителни цели числа a и b, за които знаем, че *a <= b*. За всяко число **n** в интервала **[a,b]**:
* Ако **1 <= n <= 9**,  да се изведе английското наименование на това число т.е "one" за 1 , "two" за 2, и т.н.
* Ако  **n > 9**  и четно, то да се изведе думата "even".
* Ако  **n > 9** и нечетно да се изведе "odd".  
 
*Примерен вход и изход на програмата:* 
```
7 11 -> seven, eight, nine, even, odd
```

**Задача 3.**   
По даден масив от цели числа за всеки елемент намерете следващия по-малък елемент. Следващия по-малък елемент за x представлява първия елемент по-малък от х, който се намира от дясно на x. Ако за някой елемент не съществува следващ по-малък елемент изведете -1.  

*Примерен вход и изход на програмата:* 
```
[4, 8, 5, 2, 25]
4->2 8->5 5->2 2->-1 25->-1
```

**Задача 4.**  
Най-умната принцеса от всички - Клеопатра, е затворена в замък. За сърцето й се борят двама принца - Дагонет и Артур. Те са успели да влязат в замъка, но не знаят в коя стая се намира Клеопатра, а само дали стаята й е вдясно или вляво от тях. Трябва да прегледат всички стаи, движейки се в правилната посока към Клеопатра. Някои стаи са празни, но в други има различни придобивки (коли, апартаменти), които носят различен брой точки на принца, който пръв мине през стаята. Понеже Клеопатра е принцеса със силни морални принципи и устои тя ще даде сърцето си не на принца, който пръв стигне до нея, а на този, който е спечелил повече придобивки по пътя (този, който има повече точки, след като е стигнал до нея). Същестува обаче специален тип придобивка - годежен пръстен. Ако някой от принцовете стигне до стая, съдържаща годежен пръстен, той печели Клеопатра независимо дали е стигнал до нея и колко точки има той и другия принц до момента.

Напишете програма, която като вход приема броя на стаите в замъка **n** и последователност от ASCII символите **{'D', 'С', 'А', '.', '~', '%', '#', '$' }**, където:

* **'С'** е стаята, в което се намира Клеопатра
* **'D'** е стаята, в което се намира Дагонет
* **'А'** е стаята, в което се намира Артур
* **'.'** е празна стая - 0т.
* **'~'** е стая с придобивка - кола - 18т.
* **'%'** е стая с придобивка - принцът почва да ходи на фитнес - 24т.
* **'#'** e стая с придобивка - апартамент - 35т.
* **'$'** е стая с придобивка - годежен пръстен -  автоматична печалба на Клеопатра

Приемаме като дадено, че в замъка има точно по една стая, в която се намират тримата герои - Клеопатра, Дагонет и Артур. Също така двамата принца задължително трябва да се движат в посоката на Клеопатра, независимо какво има в стаите от другата им страна. Тоест, ако например от ляво на Артур има годежен пръстен, но той знае, че Клеопатра е в дясно от него, той тръгва през стаите в дясно и няма да вземе пръстена.  

На стандартния изход напишете кой принц е спечелил сърцето на Клеопатра и с колко точки (в случай че я е спечелил с нормални придобивки) или дали е намерил пръстен. Ако и двамата принца имат еднакъв брой точки, то Клеопатра не може да избере и за това взима и двамата.

*Примерен вход и изход на програмата:* 
```
16
А..#.С%...%.~..D -> Dagonet wins Cleopatra's heart with 66 points.
---------------
13
А..$..D..#.~С -> Arthur wins Cleopatra's heart by finding the engagement ring!
---------------
17
С.#...~.А..%.~..D -> Arthur wins Cleopatra's heart with 53 points.
---------------
10
С..D.A..$. -> The castle is big enough for the three of them and so they all lived happily ever after!
```

